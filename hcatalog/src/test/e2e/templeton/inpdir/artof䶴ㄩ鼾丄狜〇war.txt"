孫 子 曰 ： 兵 者 ， 國 之 大 事 ， 死 生 之 地 ， 存 亡 之 道 ， 不 可 不 察 也 。 
 
 故 經 之 以 五 ， 校 之 以 計 ， 而 索 其 情 ： 一 曰 道 ， 二 曰 天 ， 三 曰 地 ， 四 曰 
 將 ， 五 曰 法 。 道 者 ， 令 民 于 上 同 意 者 也 ， 可 與 之 死 ， 可 與 之 生 ， 民 不 
 詭 也 。 天 者 ， 陰 陽 、 寒 暑 、 時 制 也 。 地 者 ， 高 下 、 遠 近 、 險 易 、 廣 狹 
 、 死 生 也 。 將 者 ， 智 、 信 、 仁 、 勇 、 嚴 也 。 法 者 ， 曲 制 、 官 道 、 主 用 
 也 。 凡 此 五 者 ， 將 莫 不 聞 ， 知 之 者 勝 ， 不 知 之 者 不 勝 。 故 校 之 以 計 ， 
 而 索 其 情 。 曰 ： 主 孰 有 道 ？ 將 孰 有 能 ？ 天 地 孰 得 ？ 法 令 孰 行 ？ 兵 眾 孰 
 強 ？ 士 卒 孰 練 ？ 賞 罰 孰 明 ？ 吾 以 此 知 勝 負 矣 。 
 
 將 聽 吾 計 ， 用 之 必 勝 ， 留 之 ﹔ 將 不 聽 吾 計 ， 用 之 必 敗 ， 去 之 。 
 
 計 利 以 聽 ， 乃 為 之 勢 ， 以 佐 其 外 。 勢 者 ， 因 利 而 制 權 也 。 
 
 兵 者 ， 詭 道 也 。 故 能 而 示 之 不 能 ， 用 而 示 之 不 用 ， 近 而 示 之 遠 ， 遠 而 
 示 之 近 。 利 而 誘 之 ， 亂 而 取 之 ， 實 而 備 之 ， 強 而 避 之 ， 怒 而 撓 之 ， 卑 
 而 驕 之 ， 佚 而 勞 之 ， 親 而 離 之 ， 攻 其 不 備 ， 出 其 不 意 。 此 兵 家 之 勝 ， 
 不 可 先 傳 也 。 
 
 夫 未 戰 而 廟 算 勝 者 ， 得 算 多 也 ﹔ 未 戰 而 廟 算 不 勝 者 ， 得 算 少 也 。 多 算 
 勝 ， 少 算 不 勝 ， 而 況 無 算 乎 ！ 吾 以 此 觀 之 ， 勝 負 見 矣 。